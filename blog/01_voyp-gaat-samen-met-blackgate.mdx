---
title: Voyp gaat samen met BlackGATE
slug: voyp-gaat-samen-met-blackgate
featured_img: /blogs/voyp-weetjes-260x195.webp
---

We hebben geweldig nieuws om met je te delen! Vanaf 1 augustus 2023 gaan Voyp en BlackGATE intensiever samenwerken. Voyp zal voortaan een label zijn van BlackGATE, wat betekent dat we samen nog beter kunnen voldoen aan onze belofte om zakelijke telefonie eenvoudig, betaalbaar en betrouwbaar te maken.

Een van de belangrijkste voordelen van deze samenwerking is dat we onze klanten een verbeterde klantervaring en een hogere kwaliteit van dienstverlening kunnen bieden. BlackGATE, dat al sinds het begin de techniek voor Voyp verzorgt, zal nu ook de support en administratieve afhandeling voor zijn rekening nemen.

Wat betekent dit concreet voor jou als klant? **Hier zijn enkele belangrijke punten die we graag willen toelichten:**
![Bestelling](https://www.voyp.nl/assets/media/bestelling-460x460.png)

**Betere support**

De naam Voyp blijft hetzelfde en ook onze contact- en supportgegevens veranderen niet. Je kunt ons nog steeds telefonisch bereiken via 088 6789 400 en per e-mail via support@voyp.nl. Dankzij het grotere supportteam van BlackGATE kunnen we je nu echter een nog betere ondersteuning bieden. Bovendien hebben nu live chat tijdens onze openingstijden zodat we je nog sneller kunnen helpen.

**Meer mogelijkheden**
Dankzij BlackGATE kunnen we ons productaanbod uitbreiden. Dit betekent dat we je nu ook kunnen voorzien van hoogwaardige internetverbindingen via de netwerken van gerenommeerde providers zoals KPN, Delta Fiber en E-Fiber. We zullen je binnenkort meer informatie hierover verstrekken.

**Veranderingen in facturering**
Je abonnement blijft ongewijzigd. Vanaf 1 augustus 2023 krijgen de facturen echter een andere lay-out met nieuwe factuurnummers. Bovendien worden de facturen nu verzonden vanuit BlackGATE B.V. in plaats van Voyp B.V.

Als je via automatische incasso betaalt, verandert er weinig, behalve dat de betaling voortaan naar BlackGATE B.V. gaat.

Let op: Betaal je momenteel handmatig? Vanaf 1 augustus dien je de facturen over te maken naar een nieuw bankrekeningnummer. Alle benodigde informatie vind je op de factuur en in de factuurmail. Openstaande facturen die vóór 1 augustus zijn verzonden, dienen nog steeds te worden betaald op het oude bankrekeningnummer.

![contact](https://www.voyp.nl/assets/media/voypmobiel-560x760.png)

**Heb je nog vragen?**
Dit is het nieuws voor nu. Mocht je naar aanleiding van deze mededeling vragen hebben, aarzel dan niet om met ons te chatten via onze website of ons te bellen. We staan op werkdagen tussen negen en vijf uur graag voor je klaar.

Met vriendelijke groet,

Team Voyp & BlackGATE
